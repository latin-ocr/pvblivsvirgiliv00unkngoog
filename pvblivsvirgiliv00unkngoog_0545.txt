576 -EXCURSUS Π AD LIB. Χ·

veterem commentatorem in Pyth. V, 96 et 101 et Isthm. vll, 18
integriorem haberemus , plura ex Ephoro et Aristotele de hoc bello
teneremus. A Strabone lib. vm, p. 560 C. 561 1). ex Ephoro
(conf. Meurs. Misc- Lac. IV, 8), Amyclae ab Heraclidis Philonomo‚
qui Lacedaemonem iis prodiderat, concessae narrantur3 si vera sunt,
qnae Conon Narrat. 36 apposnit ‚ adducti ab eo coloni ex Imbro et
Lemno fuere ‚ qni tertia hinc aetate, seditione adversus Dorienses
facta, eiecti Cretam adierunt et Gortynem occuparunt. Ad hoc ita-
que tempus referenda esse videtur Amyclarum illa a Doriensibus
facta expugnatio: urbe ex improviso occupata. Ut autem hoc ad
Amyclas· Italiae transferri posset ‚ error ille , quem toties castigavi-
mus ‚ locum fecit, cum non modo Graecorum colonias per totam
Italiam disseminarent veteres auctores Latini , verum etiam urbium
origines ac notitias nominum similitudine corrumperent. Urbem
Amuclas in his locis Italiae fnisse nemo dubitet. Sed nominis si-
militudo fecit, ut a nonnullis narraretur, Laconas eam urbem con-
didisse , et ab Amyclis suis nomen indidisse. De tempore coloniae
ductae varie traditum. Alii comites Castoris et Pollucis huc appu-
lisse narrarunt, alii Amyclaeos cum Glauco, Minois filio ‚ venisse
(apud Servium)3 tandem etiam fuere ‚ qui Lycurgi aetate coloniam
ductam dicerent ab iis , qui novis legibus uti nollent: hos enim, ubi
in agro Pomentino escendissent, Feroniae fanum extruxisse , et par-
tim inde Sabinos contendisse. v. Dionys. Halic. lib. Π, 49 (p- 113)-
Ceterum ad istas Italiae Amyclas , quae a serpentibus deletae ess}
narrantur, spectare creditur marmor in aedibus March. Rondinini
Romae servatum, (apud Guattani Monumenti antichi inediti per
Panno 1787. p. LXXVI. tab.1) in quo Flavius intra ulvosum amnem
ad medium corpus recubans excipit patera rivum ex alto fonte de.
scendentem de monte, in quo ruinae urbis visuntur3 properat ad
rivum serpens ingens barbatus , tamquam sitim restincturus. Mani-
festum utique fit, urbem in alto sitam vastatam ac desolatum de..
clarari.

