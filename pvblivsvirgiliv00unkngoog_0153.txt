160 ’EXCURSUSVII

EXCURSUS VII

De fabularum Graecarum usu, et de Italica-
rum in illarum naturam deflexurum habitu-; tum
de Turno,

Δ Vll, 871. 372 Ec Turno , si prima domus repetatur origo ,
Inachus Acrisiusque patres mediaeque ..Mycenae.

Pravum inter Romanos scriptores ‚ inprimis veteres , fuisse
studium deflectendi veteres Italorum mythos ad Graecas fabulas et
repetendi origines rerum urbiumque Italicarum e Graecia ‚ supra
Excurs. IV diserte expositum est.

Quod tum inter caussas corruptae historiae memoriaeque omnis
veterum Italorum obscuratae retuli: hoc Virgilius , summus poeta,
seu communem opinionem sequutus, seu ‚ si acriore iudicio verum
perspexit ‚ utilitatem tamen amplexus , pro adiumento praeclaro ad
expediendam carminis sui materiem adscivit, erroremque , rerum
veritati historiarumque fidei infestissimum ‚ poeticis rationibus ac-
commodavit sollertissime. “

Cum enim Italicas fabulas, ut novitate rei placeret, carmini
intexere constituisset , statim occurrisse necesse est hoc: eas qui-
dem, quae carmine tractari possint, fabulas esse paucas, plerasque
asperas et inficetas nominibus: cuius modi Salacia est, quae Ne-
ptuno coniux data, N crimes, quae Virtus erat ac Fortitudo , eadem
fere, quae Graecorum Minerva. Una est egregie ad poeticum usum
informata fabula de Ora, Iuventutis dea , Quirino deo pro coniuge
data , ut Herculi Hebe. vid. Gell. XIII, 22 et ibi Not. Sed haec
quoque ad Graecum exemplar procusa est, et ipsum videtur nomen
Graecum esse, ”’.Ω,ρα. Esse eam Hersiliam , sed deam factam nar—

ravit Ovid. XIV Met. sub fin. Vidit igitur Maro fabulas Italicas

· tanto tractabiliores et carminiaccommodatiores fore , quo magis ad

Graecam illae rationem attemperarentur, nominibus aut inflexis aut
mutatis aut translatis. Inde etiam totius carminis aequabilis tenor
ac color , faciesque elegantior ac doctior proveniebat. Cum autem,
quod sup. ExcurS. IV vidimus ‚ tot diversorum populorum Italiae,
quos eiusdem stirpis quasi surculos ac propagines aut populi eiusdem
tribus appelles ‚ tam multae , et diversae quidem nominibus , re
tamen ad idem fere redeuntes , essent narrationes de auctoribus ac
primis heroibus regibusque: selegit quidem ex ⁸iis poeta nonnullas,
quas carmine tractari posse videbat3 ex earum tamen ipsarum indole
intelligitur, quanta cautione in iis transferendis opus fuerit: cum
non modo obscuriores pleraeque essent doctisque viris multo minus
notae ac Graecanicae ‚ verum et horridi aliquid et agrestis, aut ie·-
iuni' inconditique haberent, quod ne Virgiliana quidem elegantia
iis ubique abstergere potuit. Ex hoc genere sun-t: bellum inter

